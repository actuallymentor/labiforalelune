### COSA FARE

Gli amanti della natura potranno effettuare meravigliose escursioni a piedi, a cavallo, in bicicletta, e nei periodi invernali anche con gli sci o con le racchette da neve, per godere di fantastici paesaggi, scoprire fiori rari o unici come l’adonis vernalis, e il goniolimon italicum, visitare borghi medioevali ancora ben conservati.

Partendo da S. Stefano, numerosi sentieri segnalati, permettono di raggiungere facilmente i borghi di Rocca Calascio, Castelvecchio Calvisio, Castel del Monte, gli altipiani delle Locce, di Campo Imperatore e delle Gondole. E con alcuni minuti di macchina si raggiungono i sentieri di più alta  quota sul Gran Sasso e sul Sirente Velino e il fiume Tirino dove si può andare in canoa.

Per chi vuole conoscere la storia e l’arte può visitare L’Aquila, Sulmona, le chiese affrescate di Bominaco, Fossa, Bazzano, Capestrano, i siti archeologici di Peltuinum e le grotte di Stiffe.

Si possono prendere lezioni, anche individuali di equitazione o di yoga.

Il tutto senza mai dimenticare la gastronomia, si potranno assaggiare ed acquistare prodotti tipici e di qualità, alcuni anche presidi  Slow Food.

All’interno del B&B c’è un piccolo punto vendita dell’azienda agricola di famiglia dove si possono  acquistare olio extra vergine d’oliva, confetture, farina di mais quarantino, legumi come le note lenticchie di S. Stefano di Sessanio presidio Slow Food, e zafferano dell’Aquila.

### SITI AMICI

- Giuliana Polo tel.+ 393383864023 (Lezioni ed escursioni a cavallo)
- arielepitta@virgilio.it (lezioni di yoga)
- www.scienzeambientali.unicam.it (centro floristico del Parco del Gran Sasso)
- www.gransassoski.it (hiking, noleggio ciaspole e sci da fondo)
- www. Parks-biking.it (noleggio bici)
- www.torrecornone.com (centro di educazione ambientale)
- www.officinamusicale (concerti di musica classica)
- www.ilbosso.com (escursioni in canoa)
- www.gransassolagapark.it (sito del Parco nazionale Gran Sasso e Monti della Laga)
- www.vagamonti.it (escursioni in montagna)
- www.teatrostabile.abruzzo.it (teatro stabile di L’Aquila)
- www.barattelli.it (concerti musica classica)


### LA NOSTRA FILOSOFIA

Slow land o Slow Live.

La nostra è la filosofia della bellezza, l’ospite deve essere pervaso dalla bellezza. Le montagne metafisiche ed essenziali, giottesche e tibetane. Campo Imperatore ed il Gran Sasso: vederli, visitarli, è una emozione che esprime una sorta di sentimento di solitudine che ci assale davanti alla grandiosità della natura. E poi, il borgo di pietra, l’antica torre merlata caduta con il terremoto, le  vie medievali, il respiro antico della cultura.

Una agricoltura eroica sopravvive nelle alte terre battute dal vento e da una luce forte, accecante. Le piante crescono a stento ed al limite del possibile, producono semi naturali, quasi selvatici, di lenticchie, ceci, cicerchie, grano archeologico, orzo, farro. I campi dipinti da un impressionista o da un puntinista, o direttamente da Giotto, sono lunghi nastri di terra, di verde, di marrone, di colori e fiori d’arte.

La Rocca di Calascio guarda dall’alto ogni cosa, dura come la roccia, eppure gentile come lo può essere un castello, una visione, una emozione di luce ocra.

Le escursioni a Campo Imperatore, alle Gondole, alle Locce, a Valle Francuccia, alle Prata, alla valle del Voltigno, a Valle Strina, sono viaggi nel tempo e nel respiro di una natura selvatica e di una natura giardino. Gli alpinisti salgono le creste; le torri alpine dell’Appennino, di un Appennino che sa di mare, che si indovina vicinissimo respirando il sapore di un vento che rimane mediterraneo.

Ed infine, il nostro rifugio di pietra, con le bifore quattrocentesche che profumano di Siena e di Firenze, di cui Santo Stefano fu feudo, e di Roma, di cui l’Abruzzo aquilano, rimane intriso dalla vicinanza geografica e da una storia forte.

Il misticismo delle chiese romaniche, delle valli brulle, dei dipinti medievali, dei colori di terra, dei sapori di una terra lenta e lontana. Slow land.


Ii prezzi:
Camera singola € 35,00/40,00

Camera doppia € 70,00/80,00

Sconti per gruppi e soggiorni lunghi

I prezzi comprendono:

Pernottamento con prima colazione

Utilizzo cucina comune attrezzata

Collegamento internet

Rimessa biciclette

Servizi a richiesta

Pranzo al sacco

Corsi di cucina

Corsi di yoga, di riconoscimento erbe spontanee mangerecce, escursioni a cavallo, in canoa, in montagna con accompagnatori

 

B&B la bifora e le lune

di Cucchiella Mirella

via della Chiesa, snc

67020 S. Stefano di Sessanio (AQ)

mobile +39 347 7242841

info@labiforalelune.com

mirellacucchiella@gmail.com